XIV PRAEFATIO.

neque editores auctorum infimae aetatis hac in re sibi
v constantes vidissem. Nolui tamen differentias ortho-
graphicas, quas ad leges pronuntiationis tum temporis
vulgaris enucleandas plurimum valere intellegerem, omnino
praetermittere et apparatum criticum nimis onerare rebus
his levioribus ut multis videbuntur. Itaque in textum
recepi lectiones vel maxime inusitatas veritus, ne pro-
prietatibus scripturae detersis studiis grammaticis magis
efficerem quam proficerem. Atque consonantibus gemi-
natis 1) multum indulsi libris in his saepe concinentibus,
vocalium vero instabilitati non eandem fidem habui, quam-
quam etiam has ab usu vulgari discrepantes deprehendes.
Tali modo me non tam auctoris quam librariorum et
Parisini et Neapolitani scribendi rationem descripsisse
ipse concedo: quod similiter plerosque auctorum editores
et facere et fecisse, quamvis sibi non persuaserint, quis
est qui neget‘? Ceterum orthographiae normae, quas in1
libris aevi Merovingici et Carolini edendis sequamur,
nondum satis exploratae esse mihi quidem videntur.

Denique si editionem A. Mai de Virgilio grammatico
multum meriti cum hac nostra contenderis, quot et quanta
emendaverim vel emendare voluerim cognosces, quamquam
non pauca supersunt, quae emendatoris auxilio indigeant,
ut hac editione Virgilii grammatici studium magis inco-
hatum sit quam ad finem perductum. Quae cum ita sint,
multos me esse habiturum emendatoreS, castigatorem nullum
animo firmo sperare audeo.

Postremo restat ut gratias agam maximas viris doctis
quos libros manuscriptos in meum usum vel exarasse vel

1) Vide qualia auctor ipse praeceperit p. 11, 13 Sciendum
sane quod ubicumque vocalem quamlibet in media arte pos-sitam
8 duplicata secuta fuerit, eandem vocalem corripiemus ut vassa
fossa clussit vissit vessit, at si una s vocalis producetur ut qlo-
riosus visus. — p. 152, 6 Hac de causa in plerisque literae du-
plicantur consonantes ut cellum pro celum et vellim pro velim et
ollim pro olim.

